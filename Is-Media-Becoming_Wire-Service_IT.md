#I media diventeranno tutti agenzie di stampa?
####di Ezra Klein

*Quella che segue è la traduzione un po' all'impronta, fatta durante un viaggio in treno di qualche mese fa, dell'articolo [Is the media becoming a wire service?](http://www.vox.com/2015/7/22/9013911/is-the-media-becoming-a-wire-service), pubblicato da [Ezra Klein](http://twitter.com/ezraklein) il 22 luglio 2015 su Vox.com. Ovviamente i diritti sono tutti dell'autore, della testata, ecc..., ma le buone idee è meglio che circolino.*

*****


In questo articolo cercherò di fare alcune previsioni sul futuro dei media, e queste avranno la premessa che si deve a ogni tipo di previsione; potrebbero essere del tutto sbagliate. Il mondo dei media si muove in fretta e quella che oggi sembra una tendenza inarrestabile tra un anno potrebbe sembrare un divertente incidente di percorso (ricordate, per esempio, quando venne lanciato l'iPad e si disse che le sue app avrebbero dovuto salvare il giornalismo? LOL).

La mia idea è che, da qui a tre anni, sarà normale per le le aziende editoriali - persino quelle di piccola scala - pubblicare una combinazione di contenuti che andranno dal loro sito internet a un'app, dagli Instant Articles di Facebook ad Apple News, passando per Snapchat, Rss, Facebook Video, Twitter Video, YouTube, Flipboard e almeno un altro paio di piattaforme che ancora non conosciamo. I grandi editori pubblicheranno simultaneamente i loro contenuti su ognuna di queste. I piccoli saranno costretti a scegliere.

Suona più strano di quello che poi sarà: pubblicare su queste piattaforme sarà un'operazione automatica. I giornalisti scriveranno i loro articoli e il loro sistema di gestione contenuti li trasferirà senza problemi su Facebook, Snapchat o Apple News. Niente di nuovo, in fondo è così che già funzionano i feed Rss.

Ma ce ne saranno molti più di quanti non ce ne siano oggi e conteranno molto più di quanto non contino ora. Il pubblico degli Rss è ristretto, mentre la off-platform sarà ampia. Gli editori di domani diventeranno come le agenzie di stampa di oggi, che diffondono i loro contenuti attraverso un vasto numero di piattaforme che non controllano e che non hanno certo disegnato. 

Il pregio di essere come un'agenzia di stampa riguarda i lettori che potenzialmente puoi raggiungere: tanti e diversi fra loro. Contro di te, però, gioca l'innovazione. Un'agenzia che distribuisce contenuti deve offrire un prodotto che tutti i suoi destinatari possano usare - indipendentemente dagli strumenti usati per pubblicare o "disegnare" il loro giornale. Quindi il testo deve essere semplice. Le storie pubblicate da agenzie come l'Associated Press non possono essere innovative come un'inchiesta preparata e disegnata in maniera impeccabile per la prima pagina del New York Times o del Washington Post.

####I vantaggi di essere un'agenzia di stampa
C'è un grande beneficio, comunque ed è il più ovvio: il pubblico! Non la vecchia audience, frammentata tra diversi siti. Le nuove piattaforme offrono nuovo pubblico - persone che potrebbero non aver mai letto un post di [Vox.com](http://vox.com) ma che - per via delle connessioni dei loro social network, o dei loro interessi, o grazie a chi cura i contenuti di una piattaforma - ora possono leggere i nostri articoli.

Un esempio: il [video](http://www.vox.com/2015/7/2/8883129/greek-crisis-euro-explained-video) con il quale Vox.com ha spiegato il ruolo giocato dall'Euro nella crisi greca del 2015. Non è stato il post sulla Grecia più popolare del sito, dove invece hanno più successo articoli più lunghi e analisi dense. Eppure il video è stato guardato circa 4 milioni di volte su Facebook - includendo, azzardo, milioni di persone che non leggono Vox, che non sono generalmente interessate a spiegazioni dettagliate della politica monetaria europea, ma che - quel giorno lì - si sentivano davvero confuse dalle notizie e che, attraverso quel video, sono diventate parte del nostro pubblico.

La nostra missione fondamentale è spiegare l'attualità alle persone perplesse da come le notizie vengono raccontate dai media, quindi quel video è stato una bella vittoria. Ed è una ragione del perché sono così entusiasta del nuovo mondo post-piattaforma. Un vecchio problema del mondo dell'informazione è che le persone che più utilizzano i nostri prodotti sono quelle che meno ne hanno bisogno. Le persone che visitano regolarmente Vox, o il New York Times, già sono abituate a leggere l'attualità. Alcuni di quelli che ci leggono via Facebook no. Amo questa possibilità.

####Gli svantaggi di essere un'agenzia di stampa
La  mia più grande frustrazione con i new media - compresa, alcune volte, anche  Vox - è quanto somiglino agli old media. La maggior parte delle testate - anche le native digitali - ancora pubblicano pezzi che potrebbero, con poche eccezioni, essere stampati, pinzati tra loro e consegnati alla porta di casa di qualcuno. Fino a questo momento non è una scommessa così azzardata affermare che non stiamo realizzando in pieno il potenziale di questa nuova tecnologia.

Ma c'è un potenziale così grande! La lunghezza non conta più niente - pubblicare 100 o 1000 parole è comunque economico. Il testo in formato digitale può essere continuamente aggiornato, quindi non è più necessario scrivere un nuovo articolo ogni volta che c'è un piccolo cambiamento in una storia. Gli articoli digitali possono essere interattivi - i lettori possono aggiungere informazioni, e la storia può cambiare e riflettere il loro punto di vista. È una possibilità davvero eccitante e noi stiamo solo iniziando a capire come sfruttarla a nostro vantaggio.

Quindi adesso stiamo realizzando prodotti come le [stack cards di Vox](http://www.vox.com/cards) - le piccole guide che possono essere incluse in ogni pagina web e che sono aggiornate continuamente. Oppure vediamo gli [esperimenti di social mobility]
(http://www.nytimes.com/interactive/2015/05/03/upshot/the-best-and-worst-places-to-grow-up-how-your-area-compares.html) di Upshot del New York Times, che genera un articolo nuovo a seconda di dove tu viva. O pensate alle note pop-up che Vox [ha iniziato a usare](http://www.vox.com/2015/7/17/8970317/judd-apatow-trainwreck-amy-schumer) e che esistono anche su Grantland, Medium e il New York Magazine. Oppure ancora andate a guardare la copertura del Washington Post sul caso [N-Word](http://www.washingtonpost.com/wp-dre/features/the-n-word). O l'inchiesta ["What is Code"](http://www.bloomberg.com/graphics/2015-paul-ford-what-is-code/) di BusinessWeek.


Ma anche adesso, le regole della distribuzione off-platform mettono dei limiti all'innovazione in tanti modi. Una scelta che dobbiamo fare ogni giorno qui a Vox riguarda i nuovi articoli di "giornalismo esplicativo” e la necessità di scrivere un nuovo pezzo ogni volta che una storia cambia. Da una parte aggiornate una storia è il miglior modo di sfruttare le nostre risorse e fare un servizio ai nostri lettori. Dall'altra Facebook ci penalizza se postiamo lo steso link a distanza di pochi giorni e quindi un "esplicativo" è fondamentalmente inutile su Facebook. Potremmo girare attorno alla limitazione creando un nuovo articolo con una nuova URL per pubblicare un articolo solo lievemente modificato. Per Facebook sarebbe un contenuto nuovo, ma su Google questa mossa genererebbe una grossa confusione.

Nel sistema di distribuzione attuale ci sono tantissime stranezze nascoste come questa e loro, silenziosamente, ma senza sosta, rafforzano lo status quo dell'industria. L'innovazione non stagna perché Facebook, Google o qualcun altro la stia bloccando, ma perché questi servizi non possono essere programmati per sostenere ogni nuova idea.

Ora, immaginiamoci tra tre anni. Immaginiamo che non si tratti solo di distribuzione. Ora ogni articolo funziona sui sistemi di pubblicazione creati da Facebook, Apple, Snapchat, Flipboard, sulle app create dagli sviluppatori e così via.Anche se questi sistemi sono eccezionali - e molti di loro lo saranno davvero - nessuno sarà come l'altro. Il minimo comune denominatore si farà presto vedere: gli articoli con la più ampia audience possibile saranno quelli che funzioneranno  bene su ogni piattaforma. Quindi non avrà molto senso spendere un'infinta energia negli articoli più innovativi, quelli su misura per il lettore. Perché passare tanto tempo su un formato che raggiungerà solo una piccola parte del tuo pubblico?

Lo stesso dicasi per il design. Perché mettere in piedi un potente sistema di annotazioni sul tuo sito se il risultato del tuo lavoro non sopravviverà su altre piattaforme? Perché creare un video interattivo, se poi non puoi caricarlo e condividerlo su Facebook e YouTube? Che senso ha cambiare il modo in cui organizzi i contenuti se poi nessuno lo saprà mai su Snapchat?

Ovviamente esistono già risposte a queste mie domande. L'audience sulla piattaforma proprietaria continuerà ad avere importanza, anche se sempre meno. Si potranno vincere premi per aver inventato bellissime feature interattive. Creare qualcosa di adatto a Facebook potrà aiutare ad avere più "like" sulle proprie pagine. Il brand è importate e, in un certo senso, conterà sempre di più in futuro. E, porca miseria, se tutto quello di cui il giornalismo avesse avuto bisogno fosse stato il pubblico, il medium scelto sarebbe stato la tv; se fossero stati solo soldi, allora Wall Street. Nel futuro, come adesso, gli editori faranno un grande, ambizioso lavoro perché vogliono , anche se questo non assicura un facile rientro dai loro investimenti.

Ma l'innovazione rallenterà. Il caso dell'investimento massiccio che fa beneficiare solo i lettori di una piattaforma s'indebolirà. I grandi editori - almeno quelli che provano a moltiplicare gli introiti pubblicitari facendo crescere il prodotto piuttosto che affidarsi a un pubblico sempre fedele - diventeranno come agenzie di stampa e opereranno attraverso più piattaforme. E come le vecchie agenzie di stampa, quello che le renderà assolutamente essenziali sarà anche quello che le frenerà dallo sperimentare come sarebbe stato possibile quando erano in controllo delle loro piattaforme. 

#####Se volete approfondire:
- My thinking on this has been influenced by some very smart pieces other media watchers have published in recent months. Ben Thompson’s essays on [“The Facebook Reckoning”](https://stratechery.com/2015/facebook-reckoning/) and [“Why Web Pages Suck”](https://stratechery.com/2015/why-web-pages-suck/) are key starting points to understanding why media companies are going to embrace off-platform publishing.
- You should also read Nilay Patel’s take on [how the mobile web failed](http://www.theverge.com/2015/7/20/9002721/the-mobile-web-sucks) — particularly this sentence: “Apps have become nearly irrelevant on desktops because the web experience is close to perfect, while apps are vitally important on phones because the web experience is dismal.”
- Finally, for a darker vision of the coming world, it really is worth reading John Herrman’s [“The Next Internet is TV"](http://www.theawl.com/2015/02/the-next-internet-is-tv).














